---
title: অতিরিক্ত মেদ ও চর্বি কমানোর সেরা হোমিওপ্যাথি চিকিৎসা
description: হোমিওপ্যাথি মতে এই ধরনের মোটা হবার প্রবণতা যুক্ত বা শরীরে অতিরিক্ত মেদ ও চর্বি সঞ্চয়ের সমস্যা যুক্ত ব্যক্তিদের চিকিৎসায় অত্যন্ত কার্যকরী ও পার্শ্ব প্রতিক্রিয়ামুক্ত ওষুধ আছে। আমাদের আজকের লেখায় এ ধরনের কিছু ওষুধ নিয়ে আলোচনা করা হয়েছে।
image: /assets/images/obesity.jpg
---
![অতিরিক্ত মেদ ও চর্বি কমানোর সেরা হোমিওপ্যাথি চিকিৎসা](/assets/images/obesity.jpg)

বর্তমান নগরকেন্দ্রিক সমাজ ব্যবস্থায় শরীরে অতিরিক্ত মেদ বা চর্বি সঞ্চয় সমস্যায় অনেককেই ভুগতে দেখা যায়। বিশেষ করে শহরাঞ্চলে এই সমস্যাটি খুবই প্রকট। নূন্যতম কায়িক পরিশ্রম না করে দিন রাত চার দেয়ালে বন্দী থাকা, অতিরিক্ত তেল-চর্বিযুক্ত খাবার খাওয়া, অসময়ে ঘুম, বিশ্রাম নেয়া, শরীরে হরমোন এর সঠিক মাত্রার ভারসাম্যহীনতা প্রভৃতি কারণগুলোকে সাধারণত এই সমস্যার জন্য দায়ী করা হয়।

হোমিওপ্যাথি মতে এই ধরনের মোটা হবার প্রবণতা যুক্ত বা শরীরে অতিরিক্ত মেদ ও চর্বি সঞ্চয়ের সমস্যা যুক্ত ব্যক্তিদের চিকিৎসায় অত্যন্ত কার্যকরী ও পার্শ্ব প্রতিক্রিয়ামুক্ত ওষুধ আছে। আমাদের আজকের লেখায় এ ধরনের কিছু ওষুধ নিয়ে আলোচনা করা হয়েছে।

## মেদবাহুল্য অর্থাৎ দৈহিক স্থুলতা নিয়ন্ত্রণের শ্রেষ্ঠ হোমিও ওষুধ আকন্দ (ক্যালোট্রপিস)
<br>
ক্যালোট্রপিস মাদার (Q) অতিরিক্ত মেদ ও চর্বি কমানোর শ্রেষ্ঠ হোমিওপ্যাথি ঔষধ সমূহের মধ্যে একটি। এটা দিনে ২/৩ বার সেবনে শিরায় রক্ত সঞ্চালন বৃদ্ধি পায়। শারীরিক ধাতু পরিবর্তিত হয়। চর্মপীড়া আরোগ্য হয়।

যাদের শরীর অত্যন্ত মোটা হয়ে যায় তারা নিয়মিত ক্যালোট্রপিস সেবন করলে মাংসের বৃদ্ধি ক্রমশ কমে যায় এবং পেশী দৃঢ় হয়।

*আকন্দ (শ্বেত)*

অন্যান্য প্রচলিত নামঃ _অর্ক, মন্দার, মাদার, আকনপাতা_ ইত্যাদি।

### আকন্দ এর হোমিওপ্যাথিক ব্যবহার তথা উপযোগীতাঃ

হোমিওপ্যাথিতে আকন্দ *ক্যালোট্রপিস* নামে পরিচিত। ১৮৭৮ খ্রীষ্টাব্দে ইহা হোমিওপ্যাথিতে অন্তর্ভুক্ত হয়। এটা প্রধানত সিফিলিসের ক্ষত চিকিৎসায় ব্যবহার হয়। ক্যালোট্রপিস মাদার (Q) নিয়মিত নির্দিষ্ট মাত্রায় সেবনে সিফিলিসের ক্ষত আরোগ্য হয়।

সিফিলিসের ক্ষত চিকিৎসায় অতিরিক্ত ব্যবহারে যখন মার্কারি এর অতি ক্রিয়ায় শরীরে ক্ষতিকর লক্ষণ দেখা দেয় ও চিকিৎসায় বিঘ্ন ঘটায় তখন ক্যালোট্রপিস ব্যবহারে উক্ত সিফিলিসের অবশিষ্ট ক্ষত বা প্রভাব নির্দোষভাবে আরোগ্য হয়।

শরীরে অতিরিক্ত চর্বি জমতে থাকলে, শরীর নিয়ন্ত্রণহীনভাবে মোটা বা স্থূল হতে থাকলে উক্ত দৈহিক স্থূলতা নিয়ন্ত্রণে ক্যালোট্রপিস ব্যবহার করা যায়। এক্ষেত্রে ক্যালোট্রপিস একটু বেশীদিন অর্থাৎ যতদিন এর উপকারিতা স্পষ্টভাবে বুঝা না যাবে ততদিন নিয়মিত নির্দিষ্ট নিয়মে খেয়ে যেতে হবে। নয়ত এর কার্যকর প্রভাব সহজে বোঝা যাবে না।

ক্যালোট্রপিস নিয়মিত খেলে শরীরের অপ্রয়োজনীয় ক্ষতিকর পদার্থসমূহ মল, মূত্র ও ঘামের মাধ্যমে সহজেই বের হয়ে যাবে। ফলে চর্ম মধ্যস্থ টিস্যুসমূহে রক্ত সঞ্চালন বৃদ্ধি পাবে। চর্বি সঞ্চয় রোধ করে চর্মের পেশীসমূহকে স্বাভাবিক স্বাস্থ্যবান ও দৃঢ় করে তুলবে।

#### অতিরিক্ত মেদ ও চর্বি কমাবার অন্যান্য প্রয়োজনীয় ঔষধসমূহঃ


* Phytolacca beri Q - শরীরের অতিরিক্ত চর্বি কমায় এবং চর্বি সঞ্চয় রোধ করে।
* Fucus vesi Q - দেহের মেদ ও স্থুলতা কমাতে কার্যকর।
* Allium sat 3X অথবা 6X - অতিভোজন বিশেষতঃ স্নেহ জাতীয় খাদ্য গ্রহনের প্রবনতা হ্রাসে কাজ করে।

#### আকন্দ এর অন্যান্য ভেষজ ব্যবহারঃ

* বুকে সর্দি আটকে গেলে প্রথমে বুকে ঘি মালিশ করে নিতে হবে এবং পরে আকন্দ পাতা গরম করে বুকে সেঁক দিতে হবে। এতে করে আটকানো সর্দি উঠে যায়।
* আকন্দের পাতা পানিতে সিদ্ধ করে সেই পানি দ্বারা দুষিত ঘা বার বার ধুয়ে দিলে তাড়াতাড়ি ঘা শুকিয়ে যায়, কারণ এটি পূঁজ সৃষ্টি হতে দেয় না।
* আকন্দের আঠা দাদে দিলে দাদ রোগ ভাল হয়। আঠা বিষাক্ত পোকা-মাকড়ের দংশিত স্থানে প্রলেপ দিলে যন্ত্রণার উপশম হয়।

তথ্যসূত্রঃ

১। বাংলাদেশের ভেষজ উদ্ভিদ - মোঃ আবুল হাসান
