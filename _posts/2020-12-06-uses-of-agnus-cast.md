---
title: ধাতু দূর্বলতার সেরা হোমিওপ্যাথিক ঔষধ - এগনাস কাস্ট (Agnus Cast)
description: যৌন সংক্রামিত রোগ বা Sexual Transmitted Diseases (STD) আক্রান্ত ব্যাক্তিদের যৌন দুর্বলতা (Sexual Weakness), ধাতু দুর্বলতা, দ্রুত বীর্যস্ফলন (Premature Ejaculations) প্রভৃতি চিকিৎসায় এগ্নাস কাস্ট (Agnus Cast.) খুবই কার্যকরী একটি সেরা হোমিওপ্যাথিক ঔষধ।
image: /assets/images/agnus-cast.jpg
---
![ধাতু দূর্বলতার সেরা হোমিওপ্যাথিক ঔষধ - এগনাস কাস্ট](/assets/images/agnus-cast.jpg)

যৌন সংক্রামিত রোগ বা Sexual Transmitted Diseases (STD) আক্রান্ত ব্যাক্তিদের যৌন দুর্বলতা (Sexual Weakness), ধাতু দুর্বলতা, দ্রুত বীর্যস্ফলন (Premature Ejaculations) প্রভৃতি চিকিৎসায় এগ্নাস কাস্ট (Agnus Cast.) খুবই কার্যকরী একটি সেরা হোমিওপ্যাথিক ঔষধ।

তবে এটি মাত্রাতিরিক্তভাবে ব্যবহৃত হয়। মাত্রাতিরিক্ত বলছি কারণ এগ্নাস ক্যাস্টাস লক্ষণ অনুযায়ী ব্যবহারের পরিবর্তে অনেক হোমিওপ্যাথিক চিকিৎসক যৌন দুর্বলতা চিকিৎসার জন্য এক প্রকার চোখ বন্ধ করে একে ব্যবহার করেন বা অপব্যবহার করেন।

এতে করে অনেক ক্ষেত্রে উপকারের পরিবর্তে অপকার হতে দেখা যায় যা তারা অনুধাবন করতে পারেন না। তাহলে আসুন আমরা একটু জেনে নেই কখন, কি কি লক্ষণের উপর ভিত্তি করে আমরা সাধারণত এগ্নাস ক্যাস্টাস ব্যবহার করতে পারি?

## পুরুষত্বহীনতা, Spermatorrhoea বা ধাতু দূর্বলতার সেরা হোমিওপ্যাথিক ঔষধ
<br>
_এগ্নাস ক্যাস্টাস এর সবচাইতে প্রয়োয়জনীয় লক্ষণ_

এগ্নাস ক্যাস্টাস এর রোগী বা রোগীনির মধ্যে গণোরিয়া বা এর উৎপত্তিগত কোন ইতিহাস থাকবে। ব্যাপারটা একটু ব্যাখ্যা করা যাক। একজন ব্যক্তি; পুরুষ বা মহিলা যেই হোক না কেন, স্বাভাবিকভাবে যৌবনে পদার্পণ করার পর তার মধ্যে যৌন চাহিদা সৃষ্টি হয়।

বর্তমান সমাজ ব্যবস্থার প্রেক্ষাপটে দেখা যায় স্কুল, কলেজ, বিশ্ববিদ্যালয় বা কর্মক্ষেত্রে নর-নারীর অবাধ মেলামেশা করার সুযোগ থাকার কারণে উক্ত চাহিদার প্ররোচনায় অনেকেই বীপরিত লিঙ্গের মানুষের সাথে বিবাহপূর্ব যৌন সম্পর্ক গড়ে তোলে।

ফলশ্রুতিতে তাদের মধ্যে যৌন জীবনের সকল আবেগ, অনুভূতি, ভালালাগা প্রভৃতি ব্যাপারগুলোর প্রতি স্বাভাবিক আকর্ষণটা আর থাকেনা। বড়ং অনেকে এ ধরণের অবৈধ সম্পর্কে জড়িয়ে বিভিন্ন গণোরিয়া, সিফিলিস প্রভৃতি অসুস্থতায় জর্জরিত হয়ে পড়ে।

### এগ্নাস ক্যাস্টাস এর রোগীদের মানসিক অবস্থা

পরবর্তীতে এর প্রভাবে আক্রান্ত পুরুষ বা নারীর মধ্যে তৈরি হয় একধরণের লুকানোর প্রবণতা। সবকিছুই তারা লুকাতে চায়, চাঁপা দিতে চায়।

অসুস্থতার ক্ষেত্রে যেমন এলোপেথিক চিকিৎসার মাধ্যমে দ্রুত গণোরিয়া বা সিফিলিসের লক্ষণগুলো চাঁপা দিতে ব্যতিব্যস্ত হয়ে পড়ে, তেমনই ব্যক্তি জীবনের সম্পর্কগুলোর ক্ষেত্রেও দেখা যায় বিগত জীবনে কৃত পাপ তাদের তাঁড়া করে বেড়ায়। অপরাধবোধে ভোগে।

বিয়ে করতে চায়না বা বিয়ে করলেও স্বামী বা স্ত্রীর সাথে স্বাভাবিকভাবে পূর্ণ আবেগ, উৎসাহ বা তৃপ্তিকর অনুভূতির সাথে যৌনতা‘য় অংশ্রগ্রহণ করে না। কিভাবে করবে? সে তো আগেই এ অনুভূতির স্বাদ বিসর্জন দিয়েছে অন্য কোন ব্যক্তির আলিঙ্গণে। দেহ-মন কিছুই যেন সাড়া দেয়না।

শরীরের সর্বত্র একধরণের জড়তা কাজ করে। মনের জড়তায় কাজ-কর্মে উদ্যমহীনতা পরিলক্ষিত হয়। সে নিজেকে অন্য সবার কাছ থেকে আলাদা, নিঃসঙ্গ করে ফেলে। এই নিঃসঙ্গতা তার মধ্যে আত্মহত্যার প্রবৃত্তি সৃষ্টি করে।

### এগ্নাস ক্যাস্টাস এর রোগীদের দৈহিক লক্ষণসমূহ

শরীরের জড়তায় কোষ্ঠবদ্ধতা দেখা দেয়। ফলে স্নায়ুগুলো দুর্বল হয়ে তাকে যৌন কর্মে একেবাড়েই অক্ষম করে তোলে। অসাড়ে ধাতু স্ফলন হতে থাকে। পরিণামস্বরূপ ধীরে ধীরে সে পেশীশক্তিহীন, শারীরিক ও স্নায়ুবিকভাবে দুর্বল অকর্মন্য মানুষে পরিণত হয়।

বন্ধুরা, এই বিষয়গুলো রোগীর কাছ থেকে খুব সতর্কতার সাথে আমাদের জেনে নিতে হবে। যদি রোগীর বর্ণনার সাথে উপরে উল্লেখিত লক্ষণগুলোর সামঞ্জস্য পাওয়া যায় তবে ধরে নিতে পারেন যৌন দুর্বলতা বা ধাতু দুর্বলতা (Spermatorrhoea) চিকিৎসায় এগ্নাস ক্যাস্টাস এর যে কোন শক্তির ঔষধ তার জন্য অমৃতের মত কাজ করবে।

অন্যথায় অনুমান নির্ভর হয়ে প্রয়োগ করলে অবশ্যই আমাদের শুধুমাত্র ব্যর্থতার স্বাদ পেতে হবে।
